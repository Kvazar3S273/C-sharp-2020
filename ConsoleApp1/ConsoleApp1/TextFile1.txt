Лицювальник-плиточник, прекрасний фахівець, але поганий математик 
(погано вчився у школі, почав "калимити" з шостого класу), 
вкладає квадратну плитку на прямокутну підлогу чи стіну кімнати.
Плитка вкладається без шва, рядами, остання плитка в ряду, при потребі, підрізається. 
Останній ряд плиток, при потребі, також підрізається. 

Майстер знає: 
розмір плитки (сторона квадрата -- ціле число у міліметрах) 
та розміри підлоги чи стіни (довжина та ширина -- дробове число у метрах).

Стіна чи підлога суцільна: без вікон, дверей, люків у підвал та інших отворів.

Напишіть програму, котра допоможе йому підрахувати скільки плиток потрібно придбати,
а також визначає:
++ скільки цілих плиток буде у кожному ряду
++ скільки буде цілих рядів
++ яка ширина останньої плитки у кожному ряду
++ яка довжина плиток останнього ряду
++ і які розміри останньої плитки (в кутку)

Передбачте виведення повідомлень про помилки :
розміри плитки більші за розміри кімнати
введено не число
введене число не може бути розміром (від'ємне або нуль)

Це -- умова на 10.

На 12:
Програма повинна "допитуватися" правильного вводу на кожен свій запит, тобто, 
повідомляючи про помилку, знову пропонувати ввести число.
А також програма повинна підраховувати скільки мішків клею потрібно придбати 
і скільки кілограм клею залишиться невикористаним.
Витрату клею та товщину шару клею програма запитує у плиточника.
Товщину шару (у міліметрах) він визначає відповідно до стану основи, 
а витрату клею -- прочитає на мішку. (вказується витрата клею у кілограмах 
на метр квадратний при товщині шару 1 мм).